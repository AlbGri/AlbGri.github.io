---
title: "Proprietà delle operazioni"
excerpt: "elementary school"
date: 2021-05-08
tags: [math, noob]
mathjax: "true"
---

Concetti di matematica di di base che non si possono dimenticare.. forse.  
_(non mi tornava in mente il nome della proprietà dissociativa e mi son detto perché non elencarle tutte che male non fa)_

## Proprietà delle operazioni

### Commutativa-Addizione
Cambiando l'ordine degli addendi il risultato non cambia  
$$a+b=b+a$$

### Commutativa-Moltiplicazione
Cambiando l'ordine dei fattori il risultato non cambia  
$$a\cdot b=b\cdot a$$

### Associativa-Addizione
La somma di tre o più addendi non cambia se a due o più di essi si sostituisce la loro somma  
$$a+b+c=d+c$$ con $$d=a+b$$

### Associativa-Moltiplicazione
Il prodotto di tre o più fattori non cambia se a due o più di essi si sostituisce il loro prodotto  
$$a\cdot b\cdot c=d\cdot c$$ con $$d=a\cdot b$$

### Dissociativa-Addizione
La somma di due o più addendi non cambia se a uno di essi si sostituiscono altri addendi la cui somma è uguale all'addendo sostituito  
$$a+b=a+c+d$$ con $$b=c+d$$

### Dissociativa-Moltiplicazione
Il prodotto di due o più fattori non cambia se a uno di essi si sostituiscono altri numeri il cui prodotto è uguale al fattore sostituito
$$a\cdot b=a\cdot c\cdot d$$ con $$b=c\cdot d$$

### Invariantiva-Sottrazione
Addizionando o sottraendo sia al minuendo che al sottraendo uno stesso numero, il risultato della sottrazione non cambia  
$$a-b=(a\pm c)-(b\pm c)$$  

### Invariantiva-Divisione
Moltiplicando o dividendo sia il dividendo (elemento a sinistra, numeratore) che il divisore (elemento a destra, denominatore) per uno stesso numero diverso da zero, il risultato della divisione non cambia  
$$a:b=(a\cdot c):(b\cdot c)$$  
$$a:b=(a:c):(b:c)$$ con $$c\ne 0$$  

### Distributiva-Moltiplicazione
Moltiplicare un numero per una somma (o per una differenza) equivale a moltiplicare quel numero per ogni termine della somma (o della differenza) per poi sommare (o sottrarre) i risultati ottenuti  
$$a\cdot (b\pm c)=(a\cdot b)\pm (a\cdot c)$$

### Distributiva-Divisione
Dividere una somma (o una differenza) per un numero equivale a dividere ciascun termine della somma (o della differenza) per quel numero, per poi sommare (o sottrarre) i risultati ottenuti  
$$(a\pm b):c=(a:c)\pm (b:c)$$



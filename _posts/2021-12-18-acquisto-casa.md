---
title: "Ricerca e acquisto casa"
excerpt: "La mia piccola esperienza"
date: 2021-12-18
tags: [diary]
---


**IL DOCUMENTO CHE SEGUE E' UNA BOZZA**  
**ULTIMO AGGIORNAMENTO 16/01/2022**


Seguono le mie esperienze per l'acquisto di un appartamento


### Passaggi
1. Fai il preventivo del mutuo dalla banca e siti online per capire a che cifre puoi arrivare
2. Trova la casa
3. Se piace la casa visitala almeno due volte
4. Discuti del prezzo con l'agenzia e fissate un appuntamento per la *proposta irrevocabile d'acquisto*
5. Firma la proposta d'acquisto
6. Ottieni dalla banca una predelibera del mutuo (es. Voucher Mutuo Unicredit)
7. Discuti con il notaio della situazione e fissa una data per il *preliminare di compravendita* (o compromesso)
8. Firma il preliminare di compravendita
9. Ottieni la *delibera del mutuo*
10. Fissa data con notaio e venditore per il *rogito notarile* (o atto di compravendita) e l'*atto di mutuo*
11. _coming soon_



### Valutazione condizione economica
- lavoro stabile e/o garanzia da parenti/amici/stato/altro
- rata attorno al 30% dello stipendio netto mensile, la banca può accettare anche poco sotto il 40% se si ha un'alta capacità di risparmio, tredicesima, quattordicesima etc.
- almeno il 15% liquidità in più: spese tra notaio, agenzia, polizze, commissioni, imposta di registro, etc.


### Ricerca della casa
Fattori che fanno diminuire il prezzo:
- piano terra (più alta la probabilità di furto, rumori della strada più forti, eccessiva vicinanza con gli sguardi dei pedoni, più alta probabilità che entrino animali di vario tipo)
- seminterrato (simile al piano terra, finestre quasi assenti, rischio allagamento)
- ultimo piano (a meno che non è un attico, l'ultimo tende ad essere più caldo d'estate e più freddo d'inverno)
- assenza balconi
- assenza luce diretta
- bagno cieco
- appartamento inclinato (es. zona San Paolo Roma)
- zona brutta (isolata e/o povera e/o poco collegata)
- appartamento da ristrutturare
- proposta non vincolata al mutuo

Fattori per me essenziali:
- balcone
- zona centrale fornita da mezzi pubblici e servizi


### Proposta irrevocabile d'acquisto
La proposta d'acquisto è il primo passaggio importante, si definiscono varie condizioni che dovranno essere seguite nel caso in cui essa venga accettata dalla parte venditrice. Solitamente si da una caparra del 2/3% dell'immobile con un semplice assegno bancario o postale, che verrà incassata nel caso di accettazione.  
Condizioni base da definire:
- agibilità
- documentazione (provenienza, passaggi di proprietà, APE, planimetria)
- data preliminare
- data rogito
- proposta vincolata al mutuo: non il mio caso
- condizioni di pagamento dell'agenzia
- donazione e risoluzione donazione
- definizione e consegna caparra per la proposta d'acquisto
- definizione caparra per il preliminare di comprovendita (o compromesso)
- eventuale concessione del mobilio: se lo si definisce è importante che venga ceduto a titolo gratuito, altrimenti i legali della banca possono rallentare il processo affinché non venga definito l'eventuale prezzo del mobilio incluso con l'immobile


#### Donazione e risoluzione donazione
- terrore di alcune banche
- si può procedere con l'assicurazione o la risoluzione della donazione: ho vissuto la seconda, ho ricevuto un rifiuto da parte di una banca nella gestione della pratica, successivamente post verifica notaio esterno e scelta di una banca differente sembra che stia andando bene

#### Date preliminare e rogito
Nel mio caso sono state spostate tre volte perché l'ottenimento della risoluzione della donazione è stato difficile, è importante:
- data preliminare di compravendita: un tempo a sufficienza per consentire la valutazione della documentazione completa dell'agenzia da parte del notaio e permettere alla banca di ottenere una delibera sulla concedibilità del mutuo (essenziale se la proposta non è vincolata al mutuo)
- data rogito: un tempo a sufficienza per consentire alla banca di gestire la pratica di mutuo, l'ideale è mettere a tre mesi dal preliminare, ma se si ottiene il mutuo prima si può procedere se entrambe le parti sono d'accordo

#### Pagamento agenzia
- Il pagamento solitamente avviene in fase di compromesso, nel mio caso la risoluzione della donazione era condizione necessaria e **sufficiente**, quindi se poi le cose non vanno per il verso giusto, ad esempio che la banca non concede il mutuo o il venditore non vende più l'immobile, si è costretti comunque a dare i soldi all'agenzia

#### Proposta vincolata al mutuo
- il venditore se accetta questa clausola si espone al rischio che un potenziale acquirente gli fa perdere solo tempo
- il venditore può scegliere di non accettare la proposta e cercare qualcuno che è disponibile a non mettere la clausola
- la proposta vincolata è meno convincente nel caso in cui si chieda un prezzo più basso
- se si decide di non vincolarla, è importante che prima di andare al preliminare si ha una valutazione della banca per la propria condizione, ad esempio banche come Unicredit rilasciano il "voucher mutuo" che serve a certificare che non ci siano problemi lato acquirente

### Preliminare di compravendita
Se la proposta d'acquisto è il fidanzamento, il preliminare di compravendita o compromesso è il matrimonio.  
Si definiscono nuovamente le condizioni e si cede il 15/20% del prezzo dell'immobile come caparra, in questo caso deve essere un assegno circolare (che bisogna fare direttamente in banca e verrà scalato l'importo dal proprio conto in fase di creazione dell'assegno - diventa come una banconota con quel valore).  
Per legge il preliminare bisogna trascriverlo all'agenzia delle entrate, ma si può scegliere di farlo da un notaio esterno (pagando) o direttamente dal notaio dell'agenzia (gratuito).

### Notaio
È preferibile scegliere un notaio esterno non legato all'agenzia così si evitano eventuali “conflitti d'interessi"
Conviene farsi supportare per i 3 atti:
- trascrizione del preliminare di compravendita
- atto di mutuo
- atto di compravendita
Inoltre, il notaio effettua verifiche sull'immobile, ad esempio la corretta storia del passaggio delle proprietà. Nel mio caso sono stati fatte tutte le volture di recente in quanto l'immobile anche se degli anni 60, era ancora intestato al costruttore.

### Banca
- richiesta Consap per mutuo al 100% (2 mesi circa tempi di risposta)
- delibera concedibilità mutuo (predelibera, o voucher mutuo): necessaria se non si fa la proposta vincolata al mutuo
- documentazione necessaria (atto provenienza immobile, proprietà, eventuali donazioni e risoluzioni)
- perizia tecnica
- se il mutuo è al 100% o una parte deve ritornare all'acquirente, la banca produrrà due bonifici
- attenzione al mobilio, nel mio caso si è rallentato di una settimana perché la banca necessitava di una scrittura privata tra le parti che definiva la concessione a titolo gratuito

### Spese e agevolazioni
- con il mutuo Consap al 100% i tassi sono calmierati
- se ISEE sotto i 40k e sotto i 36 anni si evita l'imposta di registro per l'acquisito della prima casa

### Termini utili
- Voltura: cambio di proprietà, si può intendere sia per le bollette che per i passaggi di proprietà della storia dell'immobile
- Procura speciale: nel caso in cui il venditore non può direttamente firmare gli atti notarili, può delegare qualcuno con la procura speciale





...
